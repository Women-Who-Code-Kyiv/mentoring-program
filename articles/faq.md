Привіт!

Якщо ви перешли на цю сторінку, то хочете дізнатись більше про те, що очікує на вас в менторській програмі Women Who Code Kyiv :)

## 1. Як зі мною зв'яжуться після того, як я заповню анкету?

Ми напишемо листа, що повідомить вас про отримання нами вашої анкети і початок пошуку пари, через 2-3 тиждні після реєстрації. Коли знайдемо потенційну менторку чи менті — напишемо вам вже з деталями її профілю, щоб ви могли визначитись, чи хочете ви спробувати процювати з цією людиною :)
Далі координаторка менторської програми буде опікуватись вашою парою: призначить дзвінок-знайомство, розповість про гайдлайни роботи, розшарить корисні посилання та буде на зв'язку, щоб відповісти на будь-які питання, що можуть в вас виникнути в процесі ментринга.

## 2. Яким чином ви підбираєте мені менторку/менті?

З усіх волонтерів обраного напрямку ми обираємо ту, яка на нашу думку найбільш співпадає з вашою анкетою за мотивацією та досвідом роботи. А далі ви вже спілкуєтесь та вирішуєте, чи можете дати одна одній саме те, чого хочете від менторки/менті. :)

## 3. Чи можу я відмовитись від менторки/менті, яку мені пропонують? Чи означатиме це, що я більше не зможу брати участь у менторській програмі?
Ви можете відмовитись, звичайно. Причини можуть бути будь-які. В нас буди випадки, коли пари починали працювати і розуміли, що досвід менторки не буде корисним для менті. Також були дівчата, які в процесі роботи розуміли, що хочуть розвиватись в іншому напрямку. Це окей. Якщо для вас це залишиться актуальним — ми продовжимо шукати вам менторську пару. 

## 4. Якщо я буду менторкою, скільки часу мені планувати під участь у програмі?

Кожна менторка сама визначає, скільки часу зможе витрачати. Ми рекомендуємо починати з 1–2 годин на тиждень і далі вже орієнтуватись на ваші власні можливості та потреби вашої менті. Деякі не потребують багато уваги і їх можна просто направити в правильному напрямі, а деякі цінують та найбільш ростуть саме при постіній увазі з боку менторки. Все індивідуально і no pressure :)

## 5. Як проходить робота пари "менторка-менті"? Чи є гайдлайни?

На першому інтро-дзвінку ви знайомитесь між собою та з вашою координаторкою. 
Після дзвінка вже вдвох вирішуєте, як будувати вашу роботу: як часто контактувати, над чим працювати, як саме ви найкраще можете одна одній допомогти. 
Ми рекомендуємо на початку роботи зідзвонюватись раз на тиждень та поставити короткострокові цілі для вашого партнерства, за якими ви зрозумієте, чи продуктивною є співпраця. 

Якщо робота налагоджується, виставляєте більш довгострокові цілі – на 3-6-9 місяців і продовжуєте працювати. Наше дослідження показало, що зазвичай для досягнення дійсно значних цілей потрібно близько півроку, але кожний кейс різний і потрібно відштовхуватись в першу чергу від ваших власних потреб та можливостей.
Приблизно раз на місяць координаторка писатиме вам, щоби запитати, чи не потрібна додаткова допомога, чи є питання, тощо. Будемо вдячні, якщо ділитеметесь лайфхаками, які працюватимуть саме для вас, щоб ми могли попвнювати наші гайдлайни корисними порадами для менторів та менті :)

## 6. Як довго повинні пропрацювати разом менторка та менті?

Немає жодних термінів. Так довго, як це залишається приємним та корисним :)

## 7. Як визначити, чи достатньо в мене досвіду, щоб стати менторкою?
Якщо ви ніколи не менторили – це не перешкода. Ми допоможемо. Досвідчені ментори й менторки зустрічаються дуже нечасто. А також класно те, що в такому випадку не тільки менті, а й ви також зможете навчитись чомусь новому для себе в процесі :)
Якщо ви не впевнені, чи достатньо у вас професійного досвіду – якщо ви мінімум початкового middle рівня, то цього достатньо! На цьому рівні ви вже зможете бути дуже корисною для trainee та junior дівчат. 
 
## 8. Я хочу менторити, але навіть не знаю, з чого почати. Чи надаєте ви теоретичну базу чи консультації щодо best practices менторства?
Ось тут ми написали коротке інтро про менторство, з якого можна почати: https://github.com/Women-Who-Code-Kyiv/mentoring-program/blob/master/articles/mentoring_intro.md

Також практика показала, що зазвичай ви вже проходили той шлях, яким зараз іде ваша менті. Рекомендуємо дізнатись про її досвід та мотивацію, і в процесі ви побачите, чим саме корисно буде поділитись з нею. 

Можна почати з найпростішого: проведіть сесію запитання-відповіді, щоб зрозуміти, що саме цікавить менті найбільше. Згадайте свою улюблені ресурси в вашій спеціалізації та рекомендуйте менті, якщо в неї є запит на розширення кругозору в сфері. Попросіть показати приклади робіт та зробіть рев'ю, коли менті більш потребує практики. Розберіть робочу ситуацію з вашого досвіду, яка может бути корисною та інформативною для неї. Зробіть мок-інтерв'ю, якщо менті хочу шукати роботу. Придумайте та реалізуйте pet project. Оберіть разом технологію, найактуальнішу для менті. І так далі. 

Ми віримо, що саме ви як уже сформований професіонал найкраще розумієте, що саме потрібно для розвітку менш досвідченій людині в цій професії. Ви маєте найважливіше - досвід, скіли та готовність допомагати. А інструменти — це набувна штука, і ви завжди можете звернутись до координаторки за додатковими ідеями. :)

## 9. Чи можуть чоловіки брати участь у програмі?
Ми вирішили, що хотіли б допомагати всім, тому з радістю попрацюємо і з дівчатами, і з хлопцями. Але маємо на увазі наш оригінальний фокус роботи, а тому надамо перевагу дівчині, якщо на один напрям буде тільки один ментор і йому потрібно буде вибрати з декількох потенційних менті (або навпаки).